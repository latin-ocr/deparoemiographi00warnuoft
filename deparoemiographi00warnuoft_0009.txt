Caput primum: De Zenobio.

1. De genuino Zenobio.

Certo iam inde ab efflorescentibus litteris contenderim
maxime homines delectatos esse uerbis facete iucundeque di-
ctis, siue poetae audientium animos eis mouere siue philosophi
summam quisque sapientiam eis committere studebant. Nec
fieri potuit quin huiusmodi uerba uel dicta faciliore sermone ¹)
expressa omnium ubique hominum ore ferri coepissent ori-
gineque oblitterata nemini non essent in promptu.

Poetae igitur ei qui praecipue hominum animis impo-
nere uolebant, non mirum est quod talibus dictis erant re-
ferti, id quod nos quoque cognoscimus ex Sophronis Epi-
charmi Aristophanis uersibus. Maximam enim operam naua-
bant in eis usitandis, quamuis nulla alia causa mouerentur
nisi ut legentibus uel audientibus satisfacerent. Aliud tandem
egit Aristoteles uir ille doctus, qui omnibus litterarum parti-
bus eodem studio fauebat atque has primus condidit illas ante
ceteros protulit. Hic igitur collegit etiam prouerbia, origines
eorum explanauit, itaque et fautor et conditor extitit huius
sermonis quam usitatissimi studii. Neque uero deerant qui
statim his studiis detrectare conarentur, inter quos aduersarios
Aristotelis in hac quoque re excellebant Isocratis asseclae. Ce-
phisodoti saltem Isocratei nomen tradidit nobis Athenaeus II,
60. D, qui Aristotelis in hoc studio operam castigauisset. Nec

1) Hanc in rem primus docte inquisiuit Meineckius in editionis Theo—
criti carminum tertiae calce. Multa prouerbia adiecit Nauckius in Anna-
lium Petropol. (Bulletin de l'acadernie de St. Pe'tersbourg. tome XIII)
pag. 373.

1

