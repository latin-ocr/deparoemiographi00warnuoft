...12-

sunt. In unaquaque trium collectionum, quae fere totae in
nostro Corpore Zenobiano eisdem enarrationibus instructae in-
ueniuntur, maximus est numerus eorum prouerbiorum‚ quae
multo maiore adparatu et uerborum et testium exornata, quan-
tus est Zenobio Schneidewiniano, in omnibus partibus perinde
praestant nostri Zenobii prouerbiis. Non opus puto quod con-
tendi exemplis probare: perspicue Millerus id tantum, quod
noui codex At-hous detexit prouerbiorumque explicationibus
adiecit, exscripsit typisque expressit, quare facilis fit con-
spectus omnium partium.

Unum adhuc proferre poterit qui pertinaciter mihi ob-
sistere vult nec novum quendam Zenobium agnoscendum ex-
istimat. Optionem esse datam dixerit quispiam inter Zenobii
et Plutarchi nomina, quorum alterum exhibet M alterum L2 2).
Sed praeter ea quae praefatur Schneidewinus p. XXXV, id
considerandum propono, codicem illi L gemellum, quem usur-
patum esse a Σ librario supra uidimus, nomen auctoris non
inuenisse uideri suprascriptum, quia scriptor cod. Σ fidus pro-
busque id non commemorat. Quare eo uerisimilius fit sup-
positicium esse nomen Plutarchi in cod. L.

Sic omnibus difficultatibus reiectis reuera adepti sumus
genuini Zenobii tres libros, quo numero Suidae uerba rata
fiunt. Tantum uero abest ut nunc ceteros codices Zenobianos
pro nihilo ducamus, ut hoc praecipue nostrum sit futurum
dignoscere cuius sint pretii singuli codices in Corpore Paroem.
laudati.

II. De interpolato Zenobio

Constat inter nos Zenobianam epitomen aliquando secun-
dum elementorum ordinem esse dispositam, nec latet qua de
causa hoc factum esse possit: facilior commodiorque est talis
prouerbiorum recognitio oculis quaerentibus. Quare ualde
commendata est noua haec dispositio ad nostramque aetatem
permultis libris manu scriptis permansit. At ut solet in libro
nouis curis edito, librarius non facere potest, quin copias tra-

22) non tantum in coll. ΙΙΙ, sed etiam in ceteris, si recordaris quid
de Desiderii Erasmi codice disputauerim in adn. ll.

