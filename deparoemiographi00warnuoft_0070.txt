-52-

Hoc igitur euicisse mihi uideor, in Scholiis Platonicis
prouerbiorum duos fontes cognosci, alterum ipsius Lucilli
Tarrhaei librum, fortasse ab ipso Scholiorum conglutinatore ¹ 2 ¹)
adhibitum, alterum Boethi librum, quem ipsum quam optimos
auctores adisse saepius adparuit. Idem fuit interpolatori quo-
que Zenobiani libri praesto nec raro adhibitus.

Non tam quaestio de Stephani Byz. prouerbiorum auctore,
quam haec in Platonis Scholiis uersata fundamento nititur,
quod iecimus in disputatione de codicum Zenobianorum stirpe
supra habita. Alterum uero inde nanciscimur emolumentum,
quod certam quandam prouerbiorum emendandorum rationem
consecuti sumus ac cauere nunc possumus, ne ad nostrum
arbitrium libidinemque hariolemur, recensione potius primum
adhibita tunc demum ad emendandi conamina pedem proferre
licet122).

121) Mettauerus p. 113: „scholia pleraque scripta esse crediderim non
adeo multo post extinctam Neoplatonieorum scholam Atheniensem (529
p. C.).“ Mirum sane esset, si tune etiam Lucilli liber extitisset, siquidem
recte posui Stephanum illius provv. per alium auctorem accepisse.

122) Peccauit in hac re Ι. H. Slothouberus in dissertatione quae ex-
hibet AObseruationes ad Paroemiographos’ (Traiecti ad Rhenum 1879), quem
refutemus ne uno quidem uerbo dignus uidetur.

und-A:

 

